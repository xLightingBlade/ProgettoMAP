28 aprile

Marlene aveva ragione, l'infezione della ragazza è diversa dalle altre. Le cause della sua
immunità restano ignote. Come rilevato in tutti i casi precedenti, i titoli antigenici del cordyceps
presenti nella paziente restano elevati, tanto nel siero quanto nel liquido cefalorachidiano.
Le emocolture prelevate dalla ragazza mostrano una crescita rapida del cordyceps in terreni di coltura fungini.
Tuttavia la conta e la concentrazione di globuli bianchi rientrano nella norma.
Non si registrano innalzamenti delle citochine proinfiammatorie e una risonanza magnetica al cervello non mostra
tracce di crescite fungine nella regione limbica che nei pazienti infetti sono solite accompagnare i prodromi di
un'aggressione. Dobbiamo riprodurre questo stato in condizioni di laboratorio. Stiamo per compiere una scoperta
epocale, paragonabile a quella della penicillina. Dopo anni di tentativi infruttuosi, stiamo per raggiungere l'obiettivo.
Possiamo cambiare le cose e restituire ala razza umana le redini del proprio destino. I sacrifici delle centinaia di uomini 
e donne che hanno dato tutto alla causa, persino la vita, non saranno inutili.